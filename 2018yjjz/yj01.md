# 易经第1卦 乾卦

# 古经


乾：元亨利贞。①

初九：潜龙勿用。②

九二：见龙在田③，利见大人④。

九三：君子终日乾乾⑤，夕惕若⑥，厉，无咎。

九四：或跃在渊⑦，无咎。

九五：飞龙在天⑧，利见大人⑨。

上九：亢龙有悔⑩。

用九：见群龙无首⑬，吉。

彖曰：大哉乾元，万物资始，乃统天。云行雨施，品物流形；大明终始，六位时成，时乘六龙以御天。乾道变化，各正性命，保合大和，乃利贞。首出庶物，万国咸宁。

象曰：天行，健；君子以自强不息。

潜龙勿用，阳在下也。见龙在田，德施普也。终日乾乾，反复道也。或跃在渊，进无咎也。飞龙在天，大人造也。亢龙有悔，盈不可久也。用九，天德不可为首也。

《文言》曰：元者，善之长也。亨者，嘉之会也。利者，义之和也。贞者，事之干也。君子体仁，足以长人。嘉会，足以合礼。利物，足以和义。贞固，足以干事。君子行此四德者，故曰：乾，元亨利贞。


# 周易诠释
十二公理

① ② ③ ④ ⑤ ⑥ ⑦ ⑧ ⑨ ⑩ ⑪ ⑫ ⑬ ⑭ ⑮ ⑯ ⑰ ⑱ ⑲ ⑳

